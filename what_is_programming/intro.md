# நிரலாக்கம் என்றால் என்ன ?

நாம் நண்பர்களுடன் தொடர்புக்கொள்ள, பழகப் பேச்சுமொழி தேவை. அதைப்போல, கணினியுடன் தொடர்புக்கொள்ள, பழக நமக்கு என்ன தேவை ? என்ற கேள்விக்கு விடையே **`நிரலாக்கம்`**. 

> **`ஆணை`**  என்பது பின்பற்றி நடக்க வேண்டிய விதி என்று பொருள். ஆணை என்பதை கட்டளை ('command') என்றும் சொல்லலாம்.

**`நிரல்`** என்பது கணினி இயக்கவேண்டிய ஆணைகளின் தொகுப்பு, அவ்வளவு தான். ஒரு வீட்டை எப்படிக் கட்ட வேண்டும் என்று சொல்லத் தேவைப்படும் மூலவரைபடத்தை (*blueprint*) போன்றது, இவ்வாணைகள். 

மூலவரைபடம் இன்றிக் கட்டிடதொழலாளிக்கு, கட்டுமானி(architect)யின் தேவையை அறிய இயலாது. **`நிரல்`** இல்லாமல், கணினிக்கு என்ன செய்வது என்ற தெரியாது. 

உங்கள் தேவை ஏற்ப நிரலை ஆக்குவதே, **`நிரலாக்கம்`**. 

> நிரலாக்கம் செய்ய உதவும் மொழியை, **நிரல்மொழி** எனலாம். 

நிரல்மொழியைக் கற்பது, மனிதர்கள் பேசும் மொழிகளைக் கற்பதை போன்றதுதான் . முதலில் அடிப்படைக் கூறுகளில் (அ , ஆ ,இ ..) இருந்து தொடங்குவோம். அக்கூறுகளைக் கொண்டு `சொற்கள்`, `சொற்தொடர்கள்` மற்றும்  கணினியைப்  பணிக்க நாம் இட வேண்டிய  `கட்டளைகளை` வரை படிப்படியாக நாம் எளிதில் கற்க முடியும். 
